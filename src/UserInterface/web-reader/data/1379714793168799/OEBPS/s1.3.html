<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
					<head>
					  <title>La UEFA vuole giocare i mondiali 2022 in inverno</title>
					  <style type="text/css">
						h1 { text-align: center; }
					  </style>
					</head>
					<body>
					  <h1>La UEFA vuole giocare i mondiali 2022 in inverno</h1>
					  Author: n/a<header class="entry-header cf">
															<figure>
						<img src="images/uefainverno2.jpg" class="attachment-full wp-post-image" alt="uefainverno2" />			        </figure>
			<p class="cat">
				— Sport			</p>
							<h1 class="entry-title"></h1>
				<p class="sottit">
					<h4 class="tit2">E quindi ora le possibilità che si giochi davvero in inverno in Qatar sono molto concrete: si decide tra pochi giorni</h4>
									</p>
			<p class="date"><time datetime="2013-09-19T16:04:23+00:00">19 settembre 2013</time></p>		</header>
		<div class="entry-content">
			<p id="live-blog"></p>
			<p>Durante una riunione in Croazia i rappresentanti delle 54 federazioni calcistiche nazionali europee che compongono la UEFA – il massimo organo di governo del calcio europeo – <a href="http://www.bbc.co.uk/sport/0/football/24160879">hanno approvato</a> un parere favorevole allo spostamento in inverno dei mondiali di calcio del 2022, assegnati <a href="http://www.ilpost.it/2010/12/04/perche-il-qatar-ha-avuto-i-mondiali-del-2022/">con una decisione molto controversa</a> al Qatar nel dicembre 2010.</p>
<p>La scelta finale sul periodo in cui giocare il mondiale del 2022 verrà fatta tra pochi giorni dal comitato esecutivo della FIFA – l’organizzazione di governo del calcio mondiale – che si riunirà a Zurigo il prossimo 3 ottobre. È probabile che il comitato esecutivo approverà la scelta “invernale”, anche perché dieci membri sui 22 totali provengono dalle federazioni calcistiche europee.</p>
<p>A metà luglio Sepp Blatter, il presidente della FIFA, <a href="http://www.ilpost.it/2013/07/17/mondiali-qatar-inverno-fifa/">annunciò</a> che avrebbe chiesto al comitato esecutivo di far disputare i Mondiali di calcio del 2022, che si giocheranno in Qatar, nel periodo invernale. Il problema di giocarli nei tradizionali giugno-luglio, spiegò allora, sono le temperature del paese mediorientale, che in estate possono anche raggiungere i 50 gradi: un limite per i giocatori e gli spettatori, anche se si possono progettare sistemi di raffreddamento del campo e degli stadi, ma soprattutto un problema per tutte le attività economiche e ricreative che girano intorno al mondiale.</p>
<p>I grandi club europei e Michel Platini, il presidente dell’UEFA, sono favorevoli a giocare a gennaio, perché in questo modo la pausa potrebbe essere sfruttata per la preparazione atletica delle squadre verso la metà del campionato e i mondiali non influirebbero sul calendario della Champions League. Al contrario, fuori dall’Europa, dove i calendari calcistici sono diversi, il periodo preferito è ottobre o novembre. Sepp Blatter è più favorevole a questa seconda ipotesi.</p>
<p><small><em>Foto: AP Photo/York Daily Record/Sunday News, Jason Plotkin</em></small></p>
			<p class="navi_post">
				<span class="prev_post"></span>
								<span class="next_post"></span>
	  		</p>
		</div>
					</body>
					</html>