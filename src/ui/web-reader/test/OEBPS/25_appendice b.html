<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="it">
<head>
<meta http-equiv="Content-Type" content="application/xhtml+xml; charset=UTF-8"/>
  <link href="css/stylesheet.css" rel="stylesheet" type="text/css" />
  <title>Codice Libero</title>
<link rel="stylesheet" type="application/vnd.adobe-page-template+xml" href="css/page-template.xpgt" />

<link rel="stylesheet" type="text/css" href="css/__style.css" />

</head>

<body>
<h1 class="backhead"><a id="appb" href="07_sommario.html#tappb">Appendice B</a></h1>
<h1 class="backhead1"><!-- Page 195 --><a href="07_sommario.html#tappa">Hack, hacker e hacking</a></h1>
<p class="noindent">Per comprendere appieno il significato del termine &#x201C;hacker&#x201D;, pu&#x00F2; essere d&#x2019;aiuto esaminarne lo sviluppo etimologico seguito nel corso degli anni.</p>
<p>Il <span class="corsivo">New Hacker Dictionary</span>, compendio online dove sono raccolti i termini gergali dei programmatori, elenca ufficialmente nove diverse connotazioni per la parola &#x201C;hack&#x201D; e un numero analogo per &#x201C;hacker&#x201D;. Eppure la stessa pubblicazione include un saggio d&#x2019;accompagnamento in cui si cita Phil Agre, un hacker del MIT che mette in guardia i lettori a non farsi fuorviare dall&#x2019;apparente flessibilit&#x00E0; del termine. &#x201C;Hack ha solo un significato&#x201D;, sostiene Agre. &#x201C;Quello estremamente sottile e profondo di qualcosa che rifiuta ulteriori spiegazioni.&#x201D;</p>
<p>A prescindere dall&#x2019;ampiezza della definizione, la maggioranza degli odierni hacker ne fa risalire l&#x2019;etimologia al MIT, dove il termine fece la sua comparsa nel gergo studentesco all&#x2019;inizio degli anni &#x2019;50. Secondo una pubblicazione diffusa nel 1990 dal <span class="corsivo">MIT Museum</span> a documentare il fenomeno dell&#x2019;hacking, per quanti frequentavano l&#x2019;istituto in quegli anni il termine &#x201C;hack&#x201D; veniva usato con un significato analogo a quello dell&#x2019;odierno &#x201C;goof&#x201D; (scemenza, goliardata). Stendere una vecchia carcassa fuori dalla finestra del dormitorio veniva considerato un &#x201C;hack&#x201D;, ma altre azioni pi&#x00F9; pesanti o dolose &#x2013; ad esempio, tirare delle uova contro le finestre del dormitorio rivale, oppure deturpare una statua nel campus &#x2013; superavano quei limiti. Era implicito nella definizione di &#x201C;hack&#x201D; lo spirito di un divertimento creativo e innocuo.</p>
<p>&#x00C8; a tale spirito che s&#x2019;ispirava il gerundio del termine: &#x201C;hacking&#x201D;. Uno studente degli anni &#x2019;50 che trascorreva gran parte del pomeriggio chiacchierando al telefono o smontando una radio, poteva descrivere quelle attivit&#x00E0; come &#x201C;hacking&#x201D;. Di nuovo, l&#x2019;equivalente moderno <!-- Page 196 -->per indicare le stesse attivit&#x00E0; potrebbe essere la forma verbale derivata da &#x201C;goof&#x201D; &#x2013; &#x201C;goofing&#x201D; o &#x201C;goofing off&#x201D; (prendere in giro qualcuno, divertirsi).</p>
<p>Pi&#x00F9; avanti negli anni &#x2019;50, il termine &#x201C;hack&#x201D; acquist&#x00F2; una connotazione pi&#x00F9; netta e ribelle. Al MIT degli anni &#x2019;50 vigeva un elevato livello di competizione e l&#x2019;attivit&#x00E0; di hacking emerse sia come reazione sia come estensione di una tale cultura competitiva. Goliardate e burle varie divennero tutt&#x2019;a un tratto un modo per scaricare la tensione accumulata, per prendere in giro l&#x2019;amministrazione del campus, per dare spazio a quei pensieri e comportamenti creativi repressi dal rigoroso percorso di studio dell&#x2019;istituto. Va poi aggiunto che quest&#x2019;ultimo, con la miriade di corridoi e tunnel sotterranei, offriva ampie opportunit&#x00E0; esplorative per quegli studenti che non si facevano intimorire da porte chiuse e da cartelli tipo &#x201C;Vietato l&#x2019;ingresso&#x201D;. Fu cos&#x00EC; che &#x201C;tunnel hacking&#x201D; divenne l&#x2019;accezione usata dagli stessi studenti per indicare queste incursioni sotterranee non autorizzate. In superficie il sistema telefonico del campus offriva analoghe opportunit&#x00E0;. Grazie ad esperimenti casuali ma accurati, gli studenti impararono a fare scherzi divertenti. Traendo ispirazione dal pi&#x00F9; tradizionale &#x201C;tunnel hacking&#x201D;, questa nuova attivit&#x00E0; venne presto battezzata &#x201C;phone hacking&#x201D;.</p>
<p>La combinazione tra divertimento creativo ed esplorazioni senza limiti costituir&#x00E0; la base per le future mutazioni del termine hacking. I primi ad auto-qualificarsi &#x201C;computer hacker&#x201D; nel campus del MIT negli anni &#x2019;60 traevano origine da un gruppo di studenti appassionati di modellismo ferroviario, che negli ultimi anni &#x2019;50 si erano riuniti nel Tech Model Railroad Club. Una ristretta enclave all&#x2019;interno di quest&#x2019;ultimo era il comitato Signals and Power (segnali ed elettricit&#x00E0;) &#x2013; gli addetti alla gestione del sistema del circuito elettrico dei trenini del club. Un sistema costituito da un sofisticato assortimento di rel&#x00E9; e interruttori analogo a quello che regolava il sistema telefonico del campus. Per gestirlo era sufficiente che un membro del gruppo inviasse semplicemente i vari comandi tramite un telefono collegato al sistema, osservando poi il comportamento dei trenini.</p>
<p>I nuovi ingegneri elettrici responsabili per la costruzione e il mantenimento di tale sistema considerarono lo spirito di simili attivit&#x00E0; analogo a quello del phone hacking. Adottando il termine hacking, iniziarono cos&#x00EC; a raffinarne ulteriormente la portata. Dal punto di vista del comitato Signals and Power, usare un rel&#x00E9; in meno in un determinato tratto di binari significava poterlo utilizzare per qualche progetto futuro. In maniera sottile, il termine hacking si trasform&#x00F2; da sinonimo di gioco ozioso, a un gioco in grado di migliorare le prestazioni o l&#x2019;efficienza complessiva del sistema ferroviario del club. Quanto prima i <!-- Page 197 -->membri di quel comitato cominciarono a indicare con orgoglio l&#x2019;attivit&#x00E0; di ricostruzione e miglioramento del circuito per il funzionamento delle rotaie con il termine &#x201C;hacking&#x201D;, mentre &#x201C;hacker&#x201D; erano quanti si dedicavano a tali attivit&#x00E0;.</p>
<p>Considerata la loro affinit&#x00E0; per i sistemi elettronici sofisticati &#x2013; per non parlare della tradizionale avversione degli studenti del MIT verso porte chiuse e divieti d&#x2019;ingresso &#x2013; non ci volle molto prima che gli hacker mettessero le mani su una macchina appena arrivata al campus. Noto come TX-0, si trattava di uno dei primi modelli di computer lanciati sul mercato. Sul finire degli anni &#x2019;50, l&#x2019;intero comitato Signals and Power era emigrato in massa nella sala di controllo del TX-0, portandosi dietro lo stesso spirito di gioco creativo. Il vasto reame della programmazione informatica avrebbe portato a un&#x2019;ulteriore mutamento etimologico. &#x201C;To hack&#x201D; non indicava pi&#x00F9; l&#x2019;attivit&#x00E0; di saldare circuiti dalle strane sembianze, bens&#x00EC; quella di comporre insieme vari programmi, con poco rispetto per quei metodi o procedure usati nella scrittura del software &#x201C;ufficiale&#x201D;. Significava inoltre migliorare l&#x2019;efficienza e la velocit&#x00E0; del software gi&#x00E0; esistente che tendeva a ingolfare le risorse della macchina. Rimanendo fedele alla sua radice, il termine indicava anche la realizzazione di programmi aventi l&#x2019;unico scopo di divertire o di intrattenere l&#x2019;utente.</p>
<p>Un classico esempio di quest&#x2019;ampliamento della definizione di hacker &#x00E8; Spacewar, il primo video game interattivo. Sviluppato nei primi anni &#x2019;60 dagli hacker del MIT, Spacewar includeva tutte le caratteristiche dell&#x2019;hacking tradizionale: era divertente e casuale, non serviva ad altro che a fornire una distrazione serale alle decine di hacker che si divertivano a giocarvi. Dal punto di vista del software, per&#x00F2;, rappresentava una testimonianza incredibile delle innovazioni rese possibili dalle capacit&#x00E0; di programmazione. Inoltre era completamente libero (e gratuito). Avendolo realizzato per puro divertimento, gli hacker non vedevano alcun motivo di mettere sotto scorta la loro creazione, che fin&#x00EC; per essere ampiamente condivisa con altri programmatori. Verso la fine degli anni &#x2019;60, Spacewar divenne cos&#x00EC; il passatempo preferito di quanti lavoravano ai mainframe in ogni parte del mondo.</p>
<p>Furono i concetti di innovazione collettiva e propriet&#x00E0; condivisa del software a distanziare l&#x2019;attivit&#x00E0; di computer hacking degli anni &#x2019;60 da quelle di tunnel hacking e phone hacking del decennio precedente. Queste ultime tendevano a rivelarsi attivit&#x00E0; condotte da soli o in piccoli gruppi, per lo pi&#x00F9; limitate all&#x2019;ambito del campus, e la natura segreta di tali attivit&#x00E0; non favoriva l&#x2019;aperta circolazione di nuove scoperte. Invece i computer hacker operavano all&#x2019;interno di una disciplina scientifica basata sulla collaborazione e sull&#x2019;aperto riconoscimento dell&#x2019;innovazione. <!-- Page 198 -->Non sempre hacker e ricercatori &#x201C;ufficiali&#x201D; andavano a braccetto, ma nella rapida evoluzione di quell&#x2019;ambito le due specie di programmatori finirono per impostare un rapporto basato sulla collaborazione &#x2013; si potrebbe perfino definire una relazione simbiotica.</p>
<p>Il fatto che la successiva generazione di programmatori, incluso Richard M. Stallman, aspirasse a seguire le orme dei primi hacker, non fa altro che testimoniare le prodigiose capacit&#x00E0; di questi ultimi. Nella seconda met&#x00E0; degli anni &#x2019;70 il termine &#x201C;hacker&#x201D; aveva assunto la connotazione di elite. In senso generale, computer hacker era chiunque scrivesse il codice software per il solo gusto di riuscirci. In senso specifico, indicava abilit&#x00E0; nella programmazione. Al pari del termine &#x201C;artista&#x201D;, il significato conteneva delle connotazioni tribali. Definire hacker un collega programmatore costituiva un segno di rispetto. Auto-descriversi come hacker rivelava un&#x2019;enorme fiducia personale. In entrambi i casi, la genericit&#x00E0; iniziale dell&#x2019;appellativo computer hacker andava diminuendo di pari passo alla maggiore diffusione del computer.</p>
<p>Con il restringimento della definizione, l&#x2019;attivit&#x00E0; di &#x201C;computer&#x201D; hacking acquist&#x00F2; nuove connotazioni semantiche. Per potersi definire hacker, una persona doveva compiere qualcosa di pi&#x00F9; che scrivere programmi interessanti; doveva far parte dell&#x2019;omonima &#x201C;cultura&#x201D; e onorarne le tradizioni allo stesso modo in cui un contadino del Medio Evo giurava fedelt&#x00E0; alla corporazione dei vinai. Pur se con una struttura sociale non cos&#x00EC; rigida come in quest&#x2019;ultimo esempio, gli hacker di istituzioni elitarie come il MIT, Stanford e Carnegie Mellon iniziarono a parlare apertamente di &#x201C;etica hacker&#x201D;: le norme non ancora scritte che governavano il comportamento quotidiano dell&#x2019;hacker. Nel libro del 1984 <span class="corsivo">Hackers</span>, l&#x2019;autore Steven Levy, dopo un lungo lavoro di ricerca e consultazione, codific&#x00F2; tale etica in cinque principi fondamentali.</p>
<p>Sotto molti punti di vista, i principi elencati da Levy continuano a definire l&#x2019;odierna cultura del computer hacking. Eppure l&#x2019;immagine di una comunit&#x00E0; hacker analoga a una corporazione medievale, &#x00E8; stata scalzata dalle tendenze eccessivamente populiste dell&#x2019;industria del software. A partire dai primi anni &#x2019;80 i computer presero a spuntare un po&#x2019; ovunque, e i programmatori che una volta dovevano recarsi presso grandi istituzioni o aziende soltanto per aver accesso alla macchina, improvvisamente si trovarono a stretto contatto con hacker di grande livello via ARPAnet. Grazie a questa vicinanza, i comuni programmatori presero ad appropriarsi delle filosofie anarchiche tipiche della cultura hacker di ambiti come quello del MIT. Tuttavia, nel corso di un simile trasferimento di valori and&#x00F2; perduto il tab&#x00F9; culturale originato al MIT contro ogni comportamento malevolo, doloso. Mentre i programmatori <!-- Page 199 -->pi&#x00F9; giovani iniziavano a sperimentare le proprie capacit&#x00E0; con finalit&#x00E0; dannose &#x2013; creando e disseminando virus, facendo irruzione nei sistemi informatici militari, provocando deliberatamente il blocco di macchine quali lo stesso Oz del MIT, popolare nodo di collegamento con ARPAnet &#x2013; il termine &#x201C;hacker&#x201D; assunse connotati punk, nichilisti. Quando polizia e imprenditori iniziarono a far risalire quei crimini a un pugno di programmatori rinnegati che citavano a propria difesa frasi di comodo tratte dall&#x2019;etica hacker, quest&#x2019;ultimo termine prese ad apparire su quotidiani e riviste in articoli di taglio negativo. Nonostante libri come <span class="corsivo">Hackers</span> avevano fatto parecchio per documentare lo spirito originale di esplorazione da cui nacque la cultura dell&#x2019;hacking, per la maggioranza dei giornalisti &#x201C;computer hacker&#x201D; divenne sinonimo di &#x201C;rapinatore elettronico&#x201D;.</p>
<p>Anche di fronte alla presenza, durante gli ultimi due decenni, delle forti lamentele degli stessi hacker contro questi presunti abusi, le valenze ribelli del termine risalenti agli anni &#x2019;50 rendono difficile distinguere tra un quindicenne che scrive programmi capaci di infrangere le attuali protezioni cifrate, dallo studente degli anni &#x2019;60 che rompe i lucchetti e sfonda le porte per avere accesso a un terminale chiuso in qualche ufficio. D&#x2019;altra parte, la sovversione creativa dell&#x2019;autorit&#x00E0; per qualcuno non &#x00E8; altro che un problema di sicurezza per qualcun altro. In ogni caso, l&#x2019;essenziale tab&#x00F9; contro comportamenti dolosi o deliberatamente dannosi trova conferma a tal punto da spingere la maggioranza degli hacker ad utilizzare il termine &#x201C;cracker&#x201D; &#x2013; qualcuno che volontariamente decide di infrangere un sistema di sicurezza informatico per rubare o manomettere dei dati &#x2013; per indicare quegli hacker che abusano delle proprie capacit&#x00E0;.</p>
<p>Questo fondamentale tab&#x00F9; contro gli atti dolosi rimane il primario collegamento culturale esistente tra l&#x2019;idea di hacking del primo scorcio del XXI secolo e quello degli anni &#x2019;50. &#x00C8; importante notare come, mentre la definizione di computer hacking abbia sub&#x00EC;to un&#x2019;evoluzione durante gli ultimi quattro decenni, il concetto originario di hacking in generale &#x2013; ad esempio, burlarsi di qualcuno oppure esplorare tunnel sotterranei &#x2013; sia invece rimasto inalterato. Nell&#x2019;autunno 2000 il <span class="corsivo">MIT Museum</span> onor&#x00F2; quest&#x2019;antica tradizione dedicando al tema un&#x2019;apposita mostra, la <span class="corsivo">Hall of Hacks</span>. Questa comprendeva alcune fotografie risalenti agli anni &#x2019;20, inclusa una in cui appare una finta auto della polizia. Nel 1993, gli studenti resero un tributo all&#x2019;idea originale di hacking del MIT posizionando la stessa macchina della polizia, con le luci lampeggianti, sulla sommit&#x00E0; del principale edificio dell&#x2019;istituto. La targa della macchina era IHTFP, acronimo dai diversi significati e molto diffuso al MIT. La versione maggiormente degna di nota, anch&#x2019;essa risalente al <!-- Page 200 -->periodo di alta competitivit&#x00E0; nella vita studentesca degli anni &#x2019;50, &#x00E8; &#x201C;I hate this fucking place&#x201D; (Odio questo posto fottuto). Tuttavia nel 1990, il <span class="corsivo">Museum</span> riprese il medesimo acronimo come punto di partenza per una pubblicazione sulla storia dell&#x2019;hacking. Sotto il titolo Institute for Hacks Tomfoolery and Pranks (Istituto per scherzi folli e goliardate), la rivista offre un adeguato riassunto di quelle attivit&#x00E0;.</p>
<p>&#x201C;Nella cultura dell&#x2019;hacking, ogni creazione semplice ed elegante riceve un&#x2019;alta valutazione come si trattasse di scienza pura&#x201D;, scrive Randolph Ryan, giornalista del Boston Globe, in un articolo del 1993 incluso nella mostra in cui compariva la macchina della polizia. &#x201C;L&#x2019;azione di hack differisce da una comune goliardata perch&#x00E9; richiede attenta pianificazione, organizzazione e finezza, oltre a fondarsi su una buona dose di arguzia e inventiva. La norma non scritta vuole che ogni hack sia divertente, non distruttivo e non rechi danno. Anzi, talvolta gli stessi hacker aiutano nell&#x2019;opera di smantellamento dei propri manufatti&#x201D;.</p>
<p>Il desiderio di confinare la cultura del computer hacking all&#x2019;interno degli stessi confini etici appare opera meritevole ma impossibile. Nonostante la gran parte dell&#x2019;hacking informatico aspiri al medesimo spirito di eleganza e semplicit&#x00E0;, il medium stesso del software offre un livello inferiore di reversibilit&#x00E0;. Smontare una macchina della polizia &#x00E8; opera semplice in confronto allo smantellamento di un&#x2019;idea, soprattutto quanto &#x00E8; ormai giunta l&#x2019;ora per l&#x2019;affermazione di tale idea. Da qui la crescente distinzione tra &#x201C;black hat&#x201D; e &#x201C;white hat&#x201D; (&#x201C;cappello nero&#x201D; e &#x201C;cappello bianco&#x201D;) &#x2013; hacker che rivolgono nuove idee verso finalit&#x00E0; distruttive, dolose contro hacker che invece mirano a scopi positivi o, quantomeno, informativi.</p>
<p>Una volta oscuro elemento del gergo studentesco, la parola &#x201C;hacker&#x201D; &#x00E8; divenuta una palla da biliardo linguistica, soggetta a spinte politiche e sfumature etiche. Forse &#x00E8; questo il motivo per cui a cos&#x00EC; tanti hacker e giornalisti piace farne uso. Nessuno pu&#x00F2; tuttavia indovinare quale sar&#x00E0; la prossima sponda che la palla si trover&#x00E0; a colpire.</p>
</body>
</html>